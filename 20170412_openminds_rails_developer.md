Wij zijn [Openminds](http://openminds.be), een hostingbedrijf uit Gent, en voor de versterking van ons ontwikkelteam zijn we op zoek naar een extra developer. Je zal instaan voor de verdere uitbouw van de bestaande interne en externe tools, samen met de andere ontwikkelaars binnen Openminds.

Je werkt mee aan de verdere ontwikkeling van ons control panel. Wijzelf en onze klanten gebruiken dit dagelijks voor het beheer en configuratie van al onze systemen. Daarnaast hebben we verschillende interne systemen, die allemaal up-to-date gehouden moeten worden en continu bijsturing nodig hebben.

Onze tools zijn gebouwd in Ruby en het Ruby on Rails framework. We zoeken iemand die hier reeds kennis van heeft, of de wil heeft om zich hierin te bekwamen. De ontwikkeling hieraan gebeurt via een agile principe en is test-driven.

We gebruiken dagelijks en intensief volgende zaken: GitLab CI, Logstash en Kibana, Elasticsearch, Redis, Resque, RabbitMQ, Graphite, background workers, asynchrone verwerking… Je zal hiermee dus moeten (leren) werken.

Vele van onze tools spreken of sturen externe services aan, ervaring in het gebruik van API en API-like systemen is daarbij nuttig. Verder koppelt alles in op ons configuratie-management-systeem, wat gebaseerd is op Chef. Dagelijks zal je flink wat JSON en API calls te zien krijgen.

## Profiel

We zoeken een developer met kennis van objectgeoriënteerd werken, idealiter met Ruby-kennis. We werken met Rails als MVC framework, kennis hiervan of een ander MVC framework is zeker nodig. Meestal wordt er backend work gedaan, maar er is ook een frontend en daar moet soms wat JavaScript gebruikt worden.

Een sterke interesse in alles wat systemen en automatisering is handig meegenomen. We werken dagelijks met servers, netwerken, accounts en software en hier zal je zeker mee in aanraking komen.

### Concreet

Ruby kennis, of voldoende andere aantoonbare kennis van object-georienteerd programmeren (bvb, java, c++, c#, python…) en de wil om Ruby te leren
Rails kennis, of voldoende kennis van frameworks om je hier snel in te bekwamen
Kennis van moderne ontwikkeltechnieken zoals bv. Coffeescript, SASS, CI-systemen…
Kennis van Git
Correct en punctueel kunnen werken
Interesse in systemen als Redis, Elasticsearch, RabbitMQ, package managers …
Interesse in systeembeheer, automatisatie en configuratie-manamgement is aardig meegenomen. Kennis van Chef, Puppet, Ansible, ... is een plus
Test-driven ontwikkelen is je niet vreemd
Teamspeler, maar ook zelfstandig kunnen werken
Geen schrik van de terminal, integendeel...

## Ons aanbod

Je zal samenwerken met onze andere developers. Naast verdere groei als ontwikkelaar krijg je enerzijds ook de kans om je te verdiepen in de wereld van configuratie-management (Opscode Chef) en anderzijds gebruik te maken van moderne hedendaagse technieken en systemen. We staan open voor verandering en durven al eens 'iets proberen'.

Je komt terecht in een groep jonge (en minder jonge) collega's, waar samenwerken en communicatie centraal staan. 

### Wat krijg je van ons?

Elke maand een mooi bedrag op je bankrekening.
Maaltijdcheques, groeps- en hospitalisatieverzekering.
Terugbetaling van je woon-werkverkeer met het openbaar vervoer.
Terugbetaling van je Telenet-internetabonnement voor thuis.
Smartphone met abonnement.
Een MacBook waar je veel stickers op kan kleven.
De kans om regelmatig te telewerken.
Budget om jaarlijks een aantal (nationale of internationale) IT-conferenties bij te wonen.
Budget om zelf je werkplek in te richten.
Een bedrijfsfiets (swag!).
 
## Dat zie jij wel zitten? Je las tot hier?

Graag je CV en motivatiebrief (in txt of PDF, we zijn onverbiddelijk!) naar jobs AT openminds.be sturen. Zo eenvoudig is het!

Voor meer informatie over de vacature kan je contact opnemen met Frank Louwers of Bernard Grymonpon op 09 225 82 91.
